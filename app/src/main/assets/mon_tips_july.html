<!DOCTYPE html>
<html>
    <head>
    </head>
    <body>
        <div class="mainColumn">
            <div class = "articleContent"
            <div class="articlePreamble">
                <p>Nu växer det så det knakar!&nbsp;Fortsätt gödsla&nbsp;ettåriga växter och grönsaker.&nbsp;Sluta gödsla&nbsp;fleråriga växter efter midsommar. Annars växer de för länge innan det är dags för dem att gå i vintervila.</p>
            </div>
            <div>
                <p><strong>Du har väl inte glömt att gödsla</strong> &nbsp;trädgårdens växter, gräsmatta och häck? Det är under vår och försommar växtkraften är som störst och växterna behöver extra näringstillskott.</p>
                <p><strong>Efter midsommar</strong> &nbsp;gödslas bara ettåriga växter. Fleråriga växter, framförallt vedartade, får svårare att gå i vila till hösten om de gödslas senare.</p>
                <p><strong>Gödselvattna sommarblommorn</strong> a regelbundet. Den näring som planteringsjorden innehöll räcker inte så länge.</p>
                <p><strong>Mylla ner</strong> &nbsp;speciell rosgödsel eller köpt kogödsel i jorden runt remonterande rosor nu i juli. Rosorna ska inte gödslas senare än juli – de behöver gott om tid för att avmogna och förvedas inför vintern.</p>
                <p><strong>Gallra grönsaksplantorna</strong> om de står för tätt, så att de får tillräckligt med utrymme för att bli stora och välväxta. Läs på fröpåsen för att se hur tätt de ska stå. Alla grönsaker behöver inte gallras. Dit hör rucola och plocksallad.</p>
                <p>Nu kan du <strong>skörda</strong> de första fleråriga kryddväxterna. Bladen smakar bättre innan plantan gått i blom. Använd bladen i maten eller sätt kvistar som bladgrönt i blombuketter.</p>
                <p>Om man ska <strong>spara kryddorna</strong> till senare är det bäst att skörda en solig och torr förmiddag innan dagen blivit för varm. Knyt ihop till små buketter eller repa av bladen och låt dem torka i en luftig korg. Så snart de känns papperstorra kan man lägga dem i burkar och spara till senare.</p>
                <p>Ett annat sätt att <strong>spara kryddor</strong> är att lägga dem <strong>i frysen</strong>. Passa också på att göra ett uppfriskande te av några myntakvistar.</p>
                <p><strong>Njut av tidiga</strong> rosor och pioner. Tar man in dem och sätter i vas känner man doften ännu starkare.</p>
                <p>Snart kan du <strong>så ännu en omgång</strong> av snabbväxande grönsaker som rädisa, plocksallad och rucola. Står de för länge blir de lätt beska. Om man ser till att så med jämna mellanrum finns det alltid späda grönsaker på gång.</p>
                <p><strong>Vänd materialet i komposten</strong> med jämna mellanrum. Då förmultnar det snabbare. Töm också det understa materialet och sålla bort alltför grova bitar. Lägg tillbaka det grova materialet på komposten.</p>
                <p>Fortsätt <strong>rensa ogräs</strong> så att de inte konkurrerar för mycket med grönsaker och sommarblommor. Särskilt viktigt att ta bort fröogräsen innan de hinner gå i frö.</p>
                <p><strong>Kratta ihop gräsklippet</strong> och lägg ovanpå jorden. När det bryts ner blir det till näring. Dessutom minskar avdunstningen så att du inte behöver vattna lika ofta. Också ogräsen får svårare att gro.<strong><br> </strong></p>
                <p>De allra flesta <strong>vårblommande lök- och knölväxter</strong> har nu blommat över helt. Vill man plocka bort dem görs det först när blad och stjälk är helt vissna, då lossnar de lätt från löken/knölen.</p>
                <p>Pärlhyacintens stjälk och blad står gröna länge, vill man få optimal blomning nästa år ska de inte klippas ner förrän de är helt vissna, vilket kan vara lätt att glömma, om de växer i gräsmatta.</p>
                <p><strong>Fortsätt skörda rabarber.</strong> Men från början av juli bör man vara försiktigare så att plantan får chans att återhämta sig. Dessutom blir stjälkarna mer träiga framåt högsommaren.</p>
                <p>Gå regelbundet runt i trädgården och <strong>plocka bort liljebaggar och mördarsniglar</strong> innan de hinner bli för många.</p>
                <p>Nu kan du <strong>skörda</strong> de första <strong>fleråriga kryddväxterna</strong>. Bladen smakar bättre innan plantan gått i blom. Använd bladen i maten eller sätt kvistar som bladgrönt i blombuketter.</p>
                <p>Om man ska spara <strong>kryddorna</strong> till senare är det bäst att <strong>skörda en solig och torr förmiddag</strong> innan dagen blivit för varm. Knyt ihop till små buketter eller repa av bladen och låt dem torka i en luftig korg. Så snart de känns papperstorra kan man lägga dem i burkar och spara till senare.</p>
                <p>Ett annat sätt att <strong>spara kryddor</strong> är att lägga dem <strong>i frysen</strong>. Passa också på att göra ett uppfriskande te av några myntakvistar.</p>
                <p><strong>Klipp inte gräset för kort.</strong> Då växer det sämre. Gräset bör vara 4–5 centimeter men klipp aldrig mer än 1/3 av dess höjd.</p>
                <p><strong>Ge högvuxna perenner stöd</strong> innan de blivit för höga och tunga. Dit hör bland annat riddarsporre, stormhatt och andra perenner som lätt lägger sig om det regnar mycket under sensommaren. Gör dina egna växtstöd av rester från beskärning eller köp färdiga stöd i metall.</p>
                <p>Violer, penséer, luktärt, lejongap, brokgyckelblomma mfl ger både fler blommor och längre blomningstid om man <strong>tar bort de vissnade blommorna och blomställningarna</strong>. Frösättning tar mycket kraft från växten, många växter upphör nästan helt att producera nya blommor när de har många fröställningar.</p>
                <p><strong>Ansa</strong> hela tiden <strong>perenner och sommarblommor</strong>. Ta bort vissna blommor och blad och även vissna växtdelar som fallit av växterna och hamnat på jorden. Vissna växtdelar drar till sig sniglar och snäckor, som börjar äta på de döda växtdelarna för att sedan övergå till att äta upp den levande växten.</p>
                <p><strong>Så sallat, rädisor och rucola</strong> i omgångar så att du kan skörda under hela odlingssäsongen.</p>
                <p><strong>Klipp och skörda</strong> av gräslök, kinesisk gräslök och piplök så att de inte går i blom.</p>
                <p><strong>Bädda med träull eller halm</strong> under <strong>jordgubbarna</strong>, plocka bort snäckor och sniglar från jordgubbslandet.</p>
                <p><strong>Kupa potatisen</strong> en andra gång.</p>
                <p>När du har <strong>skördat den tidiga potatisen</strong> kan du så in gröngödselväxter eller plantera ut bortgallrade småplantor från köksväxtlandet för vidare tillväxt.</p>
                <p><strong>Fortsätt tjuva tomaterna</strong> genom att knipsa bort de små skott som växer ut i bladvecken.</p>
                <p><strong>Toppa tomatplantorna</strong> 2–3 blad över översta klasen när plantan har 3–5 klasar på gång och när fler klasar inte hinner få mogna tomater till hösten.</p>
                <p><strong>Blada av tomaterna</strong> . Ta bort stora och skymmande blad för att släppa in ljus och luft till tomaterna.</p>
                <p><strong>Plantera ut</strong> ettårig sommarkyndel, mejram, basilika, fransk dragon och rosmarin mellan dina fleråriga kryddväxter, eller sätt kryddor i vackra krukor på balkongen eller i trädgården. Glöm inte att skörda och njuta av dina färska kryddor i vardags­maten.</p>
                <p>Njut också av blommor i vas inomhus. Så får du sommaren att flytta in lite också.</p>
                <p><strong>Vattna rabatterna</strong> om det blir för torrt, särskilt nyplanterade växter. De behöver fukt för att rota sig ordentligt.</p>
                <p>Gå regelbundna vändor i trädgården och <strong>plocka bort ogräs</strong> som dyker upp i planteringarna. Man sparar arbete genom att <strong>rensa lite och ofta</strong>. Framför allt hindrar man fröogräset att sätta frö.</p>
                <p><strong>Ta bort vissna rosor </strong> på buskrosorna. Men tänk på att om det är en sort med dekorativa nypon blir man snuvad på nyponen i höst om man plockar för nitiskt.</p>
                <p>Nu kan du <strong>börja skörda</strong> de första <strong>späda kryddorna</strong> och gräslöken är grön och fin. <strong><br> </strong></p>
                <p><strong>Klipp ner penséer och violer</strong> som börjar bli rangliga. Det ger dem ofta ett nytt flor.</p>
                <p>Passa på att <strong>beskära syrenhäcken eller bersån</strong> så snart den blommat över. Blomknopparna bildas nämligen under sensommaren, och beskärs den nu får man en häck som blommar varje försommar.</p>
                <p><strong>Skär bort</strong> eventuella vildskott som växer ut under förädlingsstället på rosorna.</p>
                <p>Hela <strong>blomställningar med vissna blommor</strong> skärs bort på <strong>remonterande rosor</strong>, en bit nedåt stammen över en utåtriktad kraftig knopp.</p>
                <p>Glöm inte att <strong>skörda och njuta</strong> av färska bladkryddor.</p>
                <p>Akleja, rosenvial, viol, pensé och muskatellsalvia <strong>kan sås nu i juli</strong>, men de blommar först nästa år.</p>
                <p><strong>Sommarbeskär</strong> vindruva.</p>
                <p><strong>Använd ”semestervattnaren”</strong> dvs snören i plastslang som leder vatten från en behållare till jorden i krukor och lådor när du är på semester.</p>
                <p>Efter midsommar kan du påbörja <strong>sommarbeskärning av fruktträd</strong>.</p>
                <p><strong>Kartgallra överfulla fruktträd</strong>. Risken för angrepp från skadegörare minskar. Frukten som lämnas kvar får mer ljus och luft, blir större och mer välsmakande.</p>
            </div>
        </div>
    </body>
</html>
