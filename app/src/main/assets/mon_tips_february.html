<!DOCTYPE html>
<html>
    <head>
    </head>
    <body>
        <div class="mainColumn">
            <div class = "articleContent">
                <div class="articlePreamble">
                    <p>Saker att göra och check-lista för trädgården i februari. Vi håller efter vad snö och stormar kan orsaka. Flera börjar med förodling och det går bra att vinterbeskära en del träd och buskar.</p>
                </div>
                <div id="ctl00_ctl00_AllContent_Columns_AD1stColumnOAS1_ad" class="ad-cont  burt-unit" style="overflow: hidden; display: none;">
                </div>
                <div>
                    <h3>Gå en inspektionsrunda i trädgården</h3>
                    <p>Kolla <strong>gnagskydd</strong> och <strong>vintertäckning</strong> och <strong>skaka av snö</strong> från träd och buskar om det behövs. Ta även ner snö från växthuset, som  oftast har en klen konstruktion för att hålla uppe tung snö. Läs: <strong><a title="gnagskador" href="http://www.alltomtradgard.se/problemlosning/december/gnagskador-pa-appeltrad">Gnagskador på äppelträd</a> </strong></p>
                    <p><strong>Innan vårsolen blir stark</strong>, se till att skugga de växter som kan ta skada av kombinationen soliga dagar och frostiga nätter.<strong> </strong>Klätterrosor<strong> </strong>i söderläge och vintergröna växter som buxbom, mahonia, rhododendron och alla barrväxter är mest utsatta och behöver skydd.<strong> Linda gärna stammarna</strong> på unga fruktträd med en remsa säckväv. De kan få sprickor i barken av växlingen mellan solvarma dagar och iskalla nätter.</p>
                    <p><strong>Så snart solen börjar värma</strong> upp plättar på marken och du ser   att snön smälter – anteckna var plättarna finns så kan du plantera de   allra tidigast blommande lökväxterna där till hösten.</p>
                    <p><strong>Gräsmattan</strong> är extra känslig vid barfrost och sen när solen börjar smälta snön. Trampa inte runt i onödan på gräsmattan då. Det kan lätt uppstå skador som inte syns förrän våren, som bruna fläckar.</p>
                    <h3>Förkultivering och sticklingar</h3>
                    <p>I feb­ruari sår du ettåriga blommor som <strong>tobak</strong>, <strong>lobelia</strong>, <strong>leverbalsam</strong> och <strong>palettblad</strong>. Så också <strong>tomater </strong>och paprika för växthuset samt <strong>purjolök</strong>.</p>
                    <p>Tänk på att tidiga sådder behöver extra ljus när de börjar gro. Även inomhusväxterna mår bättre med <strong>tillskottsljus</strong>.  Det finns speciella  växtbelysningar i trädgårds- och elfackhandeln,  men en vanlig lysrörsarmatur  är också helt okej för växterna.<span style="font-size: 19px;"><strong> </strong></span>Läs: <a title="belysning" href="http://www.alltomtradgard.se/faktabank/tradgard/tradgardsskotsel/belysning-uppdragning-av-vaxter-21543"><strong>Växtbelysning</strong></a></p>
                    <p><strong>Så egna perenner.</strong> Akleja, silverax, martorn, julros, luktviol  och lavendel hör till de växter som måste utsättas för kyla innan de kan  gro. Så nu  och ställ sådderna några veckor under snön eller i  kylskåpet. Läs: <a title="sådd och förökning" href="http://www.alltomtradgard.se/faktabank/tradgard/sadd-och-forokning/?l=A&amp;p=2"><strong>Sådd och förökning</strong></a> (under respektive släkte eller "Allmänt, etc")<br> <br> <strong>Nu kan du hitta små sticklingsplantor</strong> av fuchsia i trädgårds­butikerna. Skaffa plantor nu och låt dem växa  till sig ett par månader på fönsterkarmen tills det är dags att ta ut  dem.</p>
                    <h3>Plantera om rumsväxterna</h3>
                    <p>Innan vårljuset sätter fart<strong> </strong>på tillväxten hos inomhusväxterna,  passa på att plantera om och beskära dem. Växter som har det för trångt  i sina krukor planterar du om i närmast större krukstorlek. Snåla inte  när du köper blomjord utan köp jord av bra kvalitet. Läs: <a title="plantera om" href="http://www.alltomtradgard.se/artiklar/vaxthus-och-inne/plantera-om-krukvaxter"><strong>Plantera om krukväxter</strong></a></p>
                    <p>Passa på att ta <strong>sticklingar</strong> från dina rumsväxter. Läs: <strong><a title="sticklingar" href="http://www.alltomtradgard.se/faktabank/tradgard/sadd-och-forokning/sticklingar-allmant-22287">Sådd och förökning - Sticklingar, allmänt</a><br></strong></p>
                    <h3>Titta till knölarna som vinterförvaras</h3>
                    <p>Dahlia och andra knölar som vinterförvaras kan behöva ses över nu. De får inte ha det för blött, då riskerar de att ruttna.</p>
                    <h3>Februari råder tulpanfrossa</h3>
                    <p>I februari är  sortimentet störst för snittulpaner. Kombinera gärna tulpanerna i olika färger med andra  vårblommor som ranunkler, anemoner och blommande kvistar. Läs: <a title="Snittulpaner" href="http://www.alltomtradgard.se/artiklar/vaxthus-och-inne/snittulpaner-sa-star-de-langre"><strong>Snittulpaner - så står de längre</strong></a>, <a title="Tulpanarrangemang" href="http://www.alltomtradgard.se/artiklar/vaxthus-och-inne/25-tulpanarrangemang-som-ger-dandimpen"><strong>25 tulpanarrangemang som ger dig dåndimpen!</strong></a></p>
                    <h3>Vinterbeskärning</h3>
                    <p>Åtminstone i Sydsverige är det helt okej beskärningstid om man vill  vinterbeskära. Nu när träd och buskar är avlövade är det lätt att  gallringsbeskära. Vissa träd och buskar, till exempel <strong>körsbär</strong>, <strong>plommon</strong>, <strong>björk</strong>, <strong>lönn</strong> och <strong>valnöt</strong> ska aldrig beskäras nu utan passar bättre för så kallad JAS-beskärning  under sensommar och höst (juli, augusti, september). Inte ­heller  ömtåliga växter nära sin odlingsgräns bör vinterbeskäras. Läs: <a title="kul ute med vinterbeskärning" href="http://www.alltomtradgard.se/artiklar/kul-ute-med-vinterbeskarning"><strong>Kul ute med vinterbeskärning!</strong><br></a> <br> <strong>Använd ris från buskar</strong> du beskurit till sticklingar om du vill föröka buskarna. Lätta att föröka är till exempel <strong>kornell</strong>, <strong>forsythia</strong>, <strong>schersmin</strong> och <strong>vinbär</strong>. Stick ner kvistarna i krukor med torv eller jord och gräv ner dem i snön. Under våren får de rötter och kan senare under säsongen planteras ut i trädgården.<br> <br> Det är är hög tid att skära<strong> ympkvistar.</strong> De ska vara i fullständig vila när de ympas in i ett lämpligt träd i  april–maj. Linda in kvistarna i fuktig mossa och plast och låt dem ligga  i kylskåpet fram till ympningen. Läs: <a title="ympning" href="http://www.alltomtradgard.se/faktabank/tradgard/sadd-och-forokning/ympning-20227"><strong>Ympning</strong></a></p>
                    <p>Ta även vara på kvistar som du kan <strong>driva i blom</strong> inomhus till prydnad. Läs: <a title="tjuvstarta våren" href="http://www.alltomtradgard.se/artiklar/vaxthus-och-inne/tjuvstarta-varen-driv-kvister"><strong>Tjuvstarta våren</strong></a></p>
                    <p>Bästa tiden <strong>fälla träd</strong>. Markskador, som alltid uppstår när stora träd fälls, blir mindre om marken är frusen.</p>
                    <h3>Fortsätt mata fåglarna</h3>
                    <p>Nu har vinterförråden börjat tryta för fåglarna. Fortsätt att hjälpa dem med mat. Läs: <a title="mata fåglar" href="http://www.alltomtradgard.se/artiklar/mata-tradgardens-faglar"><strong>Mata trädgårdens fåglar</strong></a></p>
                    <h3>Problemlösning i februari</h3>
                    <p>Hitta svar på vanliga frågor i <a title="problemlösning februari" href="http://www.alltomtradgard.se/problemlosning/februari"><strong>Problemlösning</strong></a> eller ställ dina frågor i <a title="forum" href="http://alltomtradgard.se/forum"><strong>forumet</strong></a>.</p>
                    <p>&nbsp;</p>
                </div>
            </div>
        </div>
    </body>
</html>
