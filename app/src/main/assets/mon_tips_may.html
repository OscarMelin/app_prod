<!DOCTYPE html>
<html>
    <head>
    </head>
    <body>
        <div class="mainColumn">
            <div class = "articleContent">
                <div class="articlePreamble">
                    <p>Att göra i trädgården i maj.</p>
                </div>
                <div id="ctl00_ctl00_AllContent_Columns_AD1stColumnOAS1_ad" class="ad-cont  burt-unit" style="overflow: hidden; display: none;">
                    <div id="div1">
                        <p><strong>Dags för de första sådderna</strong> i grönsakslandet, åtminstone i södra och mellersta Sverige. Dill, persilja, morötter, palsternacka och sockerärter kan sås så fort jorden reder sig, det vill säga då ­värsta vinterblötan har torkat upp.</p>
                        <p><strong>Har gräset börjat spira?</strong> Ge gräsmattan en makeover!</p>
                    </div>
                    <div id="div2">
                        <p><strong>Plantera, plantera, plantera!</strong> Tidig ­plantering är hur bra som helst för alla ved­artade växter – träd, buskar, rosor, barrväxter och häckväxter. Ju mer tid de får på sig innan den verkliga sommarvärmen kommer, desto bättre hinner de acklimatisera sig under det viktiga första året.</p>
                        <p>Ju tidigare du tar itu med <strong>ogräset</strong>, desto mindre besvär har du av det senare i sommar. Gräv bort alla stora ogräsplantor som du ser, och luckra öppen jord i rabatter och köksväxtland ofta med en klohacka så att inte fröogräset får fäste.</p>
                    </div>
                    <div id="div3">
                        <p><strong>Björken bestämmer</strong> när du ska beskära rosorna. När dess blad är stora som musöron är det dags. En gammal regel som fortfarande gäller.</p>
                        <p><strong>Tulpaner och andra lökväxter</strong> som rådjuren älskar spirar nu för fullt. Skydda dem med något som luktar riktigt illa. Rå’ Odör är ett medel som verkar fungera bra som avskräckningsmedel. Likaså en gröt på blodmjöl och vatten blandat med en skvätt ammoniak.</p>
                        <p><strong>Har du ett fågelbad</strong> i trädgården, rensa ur det och fyll på med friskt vatten.</p>
                    </div>
                    <div id="div4">
                        <p><strong>Putsa och bind upp</strong> klematis och andra klätterväxter så fort som möjligt innan de nya skotten börjar spira.</p>
                        <p>Du kan fortfarande <strong>så och förkultivera</strong> köksväxter och blommor inomhus. Nu är det dags för snabbväxare som lövkoja, gyckelblomster, krasse och luktärt som inte behöver mer än 5–6 veckor för att bli utplanteringsklara. Slanggurka för växthus kan du också så nu.</p>
                        <p><strong>Mata jorden</strong> för bra växtkraft!</p>
                    </div>
                    <div id="div5">
                        <p><strong>Det kan fortfarande bli frost</strong> i så gott som hela landet. Var beredd när det är nattfrost i faggorna och skydda ömtåliga växter genom att täcka med fiberduk. Växter i kruka kan flyttas in en natt.</p>
                        <p><strong>Näckrosor bör planteras</strong> tidigt om de ska hinna blomma. Sätt plantan i en näckroskorg och använd speciell näckroslera (finns i trädgårdsbutiken) istället för jord.</p>
                        <p><strong>Viol, pensé, kinesisk förgätmigej</strong> och fyllda tusenskönor tål en del frost och kan planteras ut i krukor och lådor nu.</p>
                        <p><strong>Sommar- och höstblommande</strong> perenna lök- och knölväxter planteras från mitten av maj.</p>
                        <p><strong>Plocka bort</strong> den lackröda liljebaggen från liljeväxter så fort du ser den!</p>
                    </div>
                    <div id="div6">
                        <p><strong>Så grönsaker</strong> som dill, persilja, morötter och rädisor på friland. Men vänta lite med bönor och rödbetor – de behöver varmare jord.</p>
                        <p><strong>Direktså</strong> också sommarblommor som solros, indian- och fjärilskrasse och luktärt (om du inte försått dem). Dessa växter är så pass tåliga att de klarar lite kyla.</p>
                        <p><strong>Fortsätt att så och förkultivera</strong> slanggurka för utplantering i växthus – så inomhus i början av maj.</p>
                        <p><strong>Fortsätt att avhärda</strong> förkultiverade växter som tomat, basilika och aubergine.</p>
                        <p><strong>Det går lättare att rycka</strong> upp fleråriga rotogräs samt att kanskära mot rabatt, gräsmatta och gångar så länge vårvätan är kvar i jorden.</p>
                        <p><strong>Vintergröna blad- och barrväxter</strong> planteras med fördel i maj.</p>
                    </div>
                    <div id="div7">
                        <p><strong>Under maj</strong> passar det bra att rulla ut färdig gräsmatta – var noga med underarbetet innan gräsmattan rullas ut.</p>
                        <p><strong>Dela snödroppar</strong> så får du fler!</p>
                        <p><strong>Förgro knölväxter</strong> som dahlia, underblomma, ixia, fresia, jättestäpplilja, kanna och gladiolus nu i början av maj för att sedan plantera ut dem i slutet av maj/början av juni.</p>
                        <p><strong>Praktlilja, gladiolus, kaphyacint</strong>, bukettranunkel, höstlilja (montbretia) och kungslilja planteras i början av maj.</p>
                        <p><strong>Gödsla runt</strong> fruktträd, bärbuskar, rosor och perenner så att växterna får en bra start på tillväxtperioden.</p>
                    </div>
                    <div id="div8">
                        <p><strong>Förgrodd potatis</strong> är mycket tidiga sorter som man vill få knölar av till midsommar sätts i oldingshink, stor kruka, skyddad bänk eller upphöjhd jordbädd i mitten av maj. Täck blasten vid minsta risk för frost.</p>
                        <p><strong>Sommar- och vinterpotatis</strong> sätts på friland i mitten av maj.</p>
                    </div>
                    <div id="div9">
                        <p><strong>Höstblommande perenner</strong> som precis har kommit upp kan, om det behövs delas i början av maj.</p>
                        <p><strong>Risken för nattfrost</strong> är inte helt över förrän en bit in i juni. Om det blir kallt kan du behöva ta in sommarblommor och känsliga plantor som du har i kruka. Alternativt kan du täcka med fiberduk.</p>
                        <p><strong>Fiberduk håller kvar</strong> värme och fukt över sådden och skyddar också mot fröpickande fåglar, mootsflugor och kålfjärilar.</p>
                        <p><strong>När tulpanerna blommat över</strong> knipsas den vissna blomman eller frökapseln bort. Blast och stjälk får stå kvar och tillverka kolhydrater till löken under jorden. Stjälk och blast tas bort först när de vissnat ner helt.</p>
                    </div>
                    <div id="div10">
                        <p><strong>Våren är en av de bästa</strong> tidpunkterna att plantera växter. Nästan alla växter går bra att plantera nu i maj.</p>
                        <p><strong>Tänk på att vattna</strong> alla nyplanterade växter ordentligt, då vårarna ofta kan vara ganska torra.</p>
                        <p><strong>Använd alltid specialjord</strong> för balkonglådor och krukodling när du planterar ut dina sommarplantor.</p>
                        <p><strong>Dressing av gräsmattan</strong> görs när gräset har skjutit fart på våren och har en god tillväxt. Lägg på ett högst 5 mm tjockt lager sand med kornstorlek 0,2–2,0 mm.</p>
                        <p><strong>Gödsla gärna gräsmattan</strong> flera gånger under våren – ”lite och ofta” är bättre än ”mycket och sällan”.</p>
                    </div>
                    <div id="div11">
                        <p><strong>När vårvärmen kommer så</strong> börjar också gräset växa allt snabbare. Klipp det ofta så får du en tätare gräsmatta med mindre ogräs!</p>
                        <p><strong>Skörda</strong> rabarber och sparris.</p>
                        <p><strong>Ställ i ordning</strong> jordgubbslandet. Döda växtdelar drar till sig sniglar och snäckor.</p>
                        <p><strong>Barkympa</strong> och få flera sorters äpplen på samma träd.</p>
                        <p><strong>Om du har växthus</strong> och ännu inte planterat ut dina tomat- och gurkplantor så kan du göra det nu.</p>
                    </div>
                    <div id="div12">
                        <p><strong>Använd viltskrämma</strong> eller en blandning av blodmjöl, vatten och ammoniak mot rådjur, harar och kaniner.</p>
                        <p><strong>Rensa ogräs</strong>, skyffla grusgångar och ta bort gräs mellan plattorna i gången.</p>
                        <p><strong>Kratta bort gamla löv</strong> och visset dött gräs. Sniglar och snäckor övrvintrar ofta under högar med döda växtdelar. Samla in dem innan sniglarna hinner lägga sina ägg.</p>
                    </div>
                    <div id="div13">
                        <p><strong>Plantera barrotade rosor </strong>så fort som möjligt efter inköpet. Krukodlade rosor kan planteras under hela odlingssäsongen. Plantera helst en molning dag.</p>
                        <p><strong>Beskär rosorna</strong> när björkarna precis ska slå ut – när björkbladen ser ut som ”musöron”.</p>
                        <p><strong>Det finns fortfarande tid</strong> att beskära äppel- och päronträd.</p>
                        <p><strong>Planera och skriv en lista</strong> innan du går till trädgårdsbutiken. Köp inte enbart det som ser grönt och knoppigt ut just nu, utan tänk också framåt. Även hösten ska blomma!</p>
                    </div>
                </div>
            </div>
        </div>
    </body>
</html>

